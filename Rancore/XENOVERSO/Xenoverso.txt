
[Testo di "Xenoverso"]
[Strofa 1]
Ti ricordi l'inferno dei  vecchi tempi d’oro?
Quando gli occhi avevano uno schermo condiviso
Ci nutrivamo di artifici e pregavamo in coro
In nome di una libertà che ci aveva ucciso
Tutto nero, tutto rosso, poi è arrivato un toro
Ci svegliammo seminudi sotto un promontorio
Da quel giorno questo posto è detto Purgatorio
Tra l'Inferno e Paradiso resta il contraddittorio
Ti ricordi la festa, sembrava un grande covo
Una favola tra i fili di un burattinaio
Ogni uomo era una rosa per il mondo nuovo
Un mortorio vivevamo anche se in un vivaio
Quante volte avrò pensato fosse un grande scherzo
Eravamo pieni d'oro ma in un manicomio
Pane d’angeli che lievita nel pandemonio
Quando poi di mе si sono presi un pezzo
[Ritornello]
Perso, io mi sento perso
Vivo nel continuo dubbio di uno Xenoverso
Ma non posso dirti dove è
Né come è, né cosa c'è, né cosa penso
Né che cosa sia lo Xenoverso
Perso, io mi sento perso
Vivo nel continuo dubbio di uno Xenoverso
Ma non posso dirti dove è
Né come è, né cosa c’è, né cosa penso
Né che cosa sia lo Xenoverso
[Strofa 3]
Se conosci il Paradiso, dimmi perché tremo
Vi guardavo in quella danza nel buio immenso
La guardavo in lontananza ed ero io l’alieno
Perché stavo ancora chiuso nello Xenoverso
Devo scegliere di uscire da questa prigione
Senza avere più ragione, abbandonando il senso
Se decidi di fiorire, si fa già stagione
Se decidi di ferire, si fa buio denso
L'universo conosciuto è solo una regione
Una colonia conquistata solo dal consenso
E un vampiro può nascondersi nelle persone
Può nascondersi in un luogo come in un contesto
Quante volte ci hanno morso, che cos’è successo?
Chiederò perdono a me, riprenderò me stesso
Quando vedo il tuo sorriso trovo guarigione
L'umiltà che serve per vederlo mi salverà?
[Ritornello]
Perso, io mi sento perso
Vivo nel continuo dubbio di uno Xenoverso
Ma non posso dirti dove è
Né come è, né cosa c'è, né cosa penso
Né che cosa sia lo Xenoverso