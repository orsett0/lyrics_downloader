
[Testo di "Arakno 2100"]
[Intro]
Tra gli uccelli non c'è migrazione, le scorie hanno reso la sera mattina
La storia che fa da invisibile mano che sabota tutto lo scibile umano
Che abita dentro di noi, che arbitra i fili di questa nazione meschina
Ora è in una galera uditiva che vende comunicazione e morfina
Quella notte tutti sentirono che anche la Terra cambiò rotazione
Ma andava oltre quella, guardava quel Sole, sentiva diversa la rivoluzione
In un parcheggio buio, in un giorno speciale si espanse l'urlo
Fino a quel giorno lo spirito umano piansе, poi una musica aprì le danze
[Interludio]
Non esiste memoria se ti rubano il tempo
[Strofa 2]
Dalla fine di quel diciottesimo secolo all'alba del 1800
Nuova classe operaia in un mondo di industrie viveva in un certo fermento
Produzione di calzamaglia, uomini schiavi di macchine tessili
Primo campo di concentramento, il futuro già dava pronostici pessimi
Di chi era il concepimento di quell'ideale rimane un segreto
Un uomo mai visto, un nome e un cognome fu spettro di un movimento detto luddismo
Ed erano a raffiche, piani decisi da gruppi divisi di operai
Entravano dentro le fabbriche in giorni precisi bruciando i telai
All'inizio del ventiduesimo secolo il Grande Telaio era re su un mondo virtuale
Edificato su un mondo che in fondo era artificiale
Già come tale era una sovrastruttura di un mondo mentale
E in quanto mentale, sovrastruttura di un mondo reale
Già ne bastavano tre
Quella notte fatale è la data
Con la rete che ti attanaglia
Tutto quanto il Paese per strada e come bandiera una calzamaglia
Ora Arakno sabota
Lui lo sa che ogni tessitore ha un errore nell'anima
E simula il comportamento nei limiti di una qualunque tarantola
Questa è la storia di Araknoboy
Primo prototipo anarco-droid
Questa è la storia di Araknoboy
Figlio dell'uomo pronto all'attacco, vive nella memoria di tutti noi
[Ritornello]
Questa è la storia di Arakno
Lui conosceva il segreto del ragno
Prima di tutto ha ricapitolato ogni dettaglio del reticolato
Questa è la storia di Arakno
Fece una rete su ogni dettaglio
Ultima freccia virtuale dell'arco, dichiarò guerra al Grande Telaio
Questa è la storia di Araknoboy
Piano segreto degli amici suoi
Nato da vecchi relitti di guerra, primo prototipo anarco-droid
Questa è la storia di Arakno, figlio dell'uomo pronto all'attacco
L'anima scritta dagli hackers e l'hardware l'opera d'arte degli ultimi quattro mutoid
Questa è la storia di Arakno
Lui conosceva il segreto del ragno
Venne protetto dal male, cresciuto da umani che lo sapevano amare
Non era adatto tra i supereroi, finché poi
Fece una rete ed aprì uno spiraglio
Contro la rete del Grande Telaio, il Grande Telaio