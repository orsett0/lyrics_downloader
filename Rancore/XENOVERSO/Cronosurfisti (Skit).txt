
[Testo di "Skit (Cronosurfisti)"]
[Rancore & 
507
]
Vedo che qui mancano due lettere. Sto per addormentarmi, 507, tu sei sveglia?
Sarebbe improbabile che un pilota automatico dormisse, Tarek
Mi devo ancora abituare a tutto questo, hai ragione
Non si impara in un giorno a essere cronosurfisti, soprattutto per gli individui che non hanno affrontato viaggi tra Universo e Xenoverso sin da piccoli
Ma io in realtà ne ho fatti di viaggi anche da piccolo
Serve esperienza per muoversi nei versi e tra lе realtà di confine
Mh. Quali lettеre dobbiamo portare adesso?
Abbiamo tre lettere da consegnare in tre epoche diverse. Più nello specifico: la prima è del 2036, la seconda del 2048 e la terza del 2100
Sono destinatari difficili?
Non credo. Sono localizzati in: Universo
Se ho capito bene la prima è per una donna e il mittente è una specie di soldato. Qui leggo che sta scrivendo durante una grande guerra, o sbaglio?
Esatto, Tarek. Dovrebbe essere una consegna facile. 
La seconda lettera è più complessa da recapitare, in quanto dovrai essere delicato: si tratta di un bambino
È una lettera del padre?
Sì. La Grande Guerra ha costretto il pianeta a mandare dei netturbini in orbita per raccogliere le scorie durante il dopoguerra del 2048, perché molte di queste scorie precipitavano sul pianeta Terra
Okay
Il padre ha scritto al figlio questa lettera quasi un anno dopo la partenza
Praticamente il padre raccoglie le stelle cadenti
Mi sembra un'interpretazione inutilmente romantica, ma direi di sì
Okay. La terza non sembra una lettera, sembra più un racconto di cybermitologia
Non so cosa significhi "cyber", ma posso dirti che il mittente è anonimo. È probabile si tratti di un giovane che ha partecipato alla rivolta. La lettera ha numerosi destinatari e credo che descriva i motivi, l'ideologia e i fatti che hanno scatenato la rivolta del 2100
Beh, non sarà semplice consegnarla a tutti i destinatari
Questa non deve
 essere una tua preoccupazione. 
Il flusso elettrico che posso lanciare può prendere anche direzioni diverse contemporaneamente
Sei davvero affascinante, 507
Non ti esaltare, Tarek, tieni a bada il tuo entusiasmo. Non dovrò fare tutto io. Piuttosto, mentre arriviamo, leggimi le tre lettere. Ti prego di farlo lentamente: il viaggio durerà ancora un bel po'